# Organisation
+ Hvordan ser virksomheden ud, organisationsmodel
+ Forandringsresistens
+ Sikkerhed

### Læringsmål
Efter denne uge er det målet at du:

+ Kender til hvilke funktionsområder der er i en typisk virksomhed
+ I grove træk kan sige hvad de forkellige funktionsområder har i virksomheden.
+ Kan beskrive en konkret virksomhed og dens struktur i termer af de generelle funktionsområder
+ Kender til begrebet forandringsresistens, hvorfor det opstår, og kende generelle måder at omgå denne modstand.
+ Kender til organisatoriske aspekter af IT-sikkerhed 

### Resourcer
+ [Slides fra mandag](BusinessSlides.pdf)
+ [IT sikkerhed i en organisation](ITsikkerhed.pdf) - læs kun hvis det har din interesse
+ [Forandringsledelse](forandring.pdf) - læs kun hvis det har din interesse

# Mandag
Som en del af jeres uddannelse skal I præsenteres for nogle generelle modeller for:
 
+ hvordan en virksomhed er bygget op
+ hvorfor ikke alle (altid) klapper i deres små hænder over et nyt IT system
+ hvilket ansvar I har for en virksomheds IT-sikkerhed

På et tidspunkt omkring kl. 14 kommer Martin Kristensen fra firmaet Fog og fortæller om det system vi kommer til at bruge resten af semesteret på at implementere.


# Onsdag
Opgaven til onsdag er at beskrive noget baggrund for firmaet Fog. Herunder:

+ Hvilken afdeling sælger carporte
+ Hvormange og hvilke afdelinger er der
+ Hvilke funktioner kunne Fog tænkes at have i sammenligning med den generelle virksomheds model
+ Hvilke interessenter er der i det nye system I kommer til at lave?
+ Hvilke af disse kunne tænkes at være imod forandring
	+ Hvad kan man gøre for at modvirke modviljen hos de forskellige
	+ Er det de samme argumenter der gælder alle roller

Hvilke sikkerheds overvejelser bør 
+ I have med når i designer systemet
+ Fog være opmærksom på når systemet sættes i drift?
+ Fog være opmærksom på i forhold til personfølsomme oplysninger

Der er **ikke** en opdeling i grøn, gul og rød denne gang. 

# Fredag
Arbejdsdagene **torsdag og fredag** er sat til side til at cup-cake grupperne kan forberede prøveeksamen mandag den 6. oktober. Til prøveeksamen har hver gruppe i udgangspunkt 45 min til gruppe eksamen. 

Vi vil anbefale at hver gruppe forbereder et kort oplæg (max 10 min) hvor man kort viser udvagte dele af løsningen. Desuden kan man vælge et eller to diagrammer ud at præsentere.

Til selve eksamen vil vi gerne snakke og se kode. Det betyder at I som gruppe skal have Netbeans med selve løsningen parat til at vise på en af gruppens computere. Skolen benytter HDMI i deres projector, husk at vælge en computer der har HDMI. 

Der er IKKE mødepligt til fredag. Men Thomas og Kasper vil være i lokalet og besvarer spørgsmål.


